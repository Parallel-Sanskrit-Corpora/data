%@@1
% File name             : mbh16.itx
%--------------------------------------------
% Text title            : 16 mahAbhArate mausalaparva.n
% Author                : Veda Vyasa
% Language              : sanskrit
% Subject               : religion
% Description/comments  : Access available at Prof John Smith's site 
% http://bombay.indology.info/mahabharata/statement.html
% Transliterated by     : Prof. Tokunaga
% Proofread by          : Team at Bhandarkar Oriental Research Institute (BORI), Tokunaga
% Latest update         : September 16, 2013
% Send corrections to   : sanskrit@cheerful.com
%
% Special Instructions  : i1h.hdr,ijag.inc,itrans.sty,multicol.sty,iarticle.sty
% Transliteration scheme: ITRANS 5.3
% Site access           : http://sanskritdocuments.org/
%-----------------------------------------------------
% The text is prepared by volunteers and is to be used for personal study
% and research.  The file is not to be copied or reposted for promotion of 
% any website or individuals or for commercial purpose without permission.
%        Please help to maintain respect for volunteer spirit.
%@@1
%--------------------------------------------------------

\engtitle{.. 16 Mahabharata - Mausalaparva ..}##
\itxtitle{.. 16 mahAbhArate mausalaparvam ..}##\endtitles ##

              mausalaparva
                  1
\medskip

vaishampAyana uvAcha||

ShaTtri.nshe tvatha samprApte varShe kauravanandanaH |
dadarsha viparItAni nimittAni yudhiShThiraH || 1||

vavurvAtAH sanirghAtA rUkShAH sharkaravarShiNaH |
apasavyAni shakunA maNDalAni prachakrire || 2||

pratyagUhurmahAnadyo disho nIhArasa.nvRRitAH |
ulkAshchA~NgAravarShiNyaH prapeturgaganAdbhuvi || 3||

Adityo rajasA rAjansamavachChannamaNDalaH |
virashmirudaye nityaM kabandhaiH samadRRishyata || 4||

pariveShAshcha dRRishyante dAruNAH chandrasUryayoH |
trivarNAH shyAmarUkShAntAstathA bhasmAruNaprabhAH || 5||

ete chAnye cha bahava utpAtA bhayasha.nsinaH |
dRRishyante.aharaho rAjanhRRidayodvegakArakAH || 6||

kasyachittvatha kAlasya kururAjo yudhiShThiraH |
shushrAva vRRiShNichakrasya mausale kadanaM kRRitam || 7||

vimuktaM vAsudevaM cha shrutvA rAmaM cha pANDavaH |
samAnIyAbravIdbhrAtR^InkiM kariShyAma ityuta || 8||

parasparaM samAsAdya brahmadaNDabalAtkRRitAn |
vRRiShNInvinaShTA.nste shrutvA vyathitAH pANDavAbhavan || 9||

nidhanaM vAsudevasya samudrasyeva shoShaNam |
vIrA na shraddadhustasya vinAshaM shAr~NgadhanvanaH || 10||

mausalaM te parishrutya duHkhashokasamanvitAH |
viShaNNA hatasa~NkalpAH pANDavAH samupAvishan || 11||

\hrule

\medskip
              munishApAtsAmbasya musalaprasavaH
                  2
\medskip

janamejaya uvAcha||

kathaM vinaShTA bhagavannandhakA vRRiShNibhiH saha |
pashyato vAsudevasya bhojAshchaiva mahArathAH || 1||

vaishampAyana uvAcha||

ShaTtri.nshe.atha tato varShe vRRiShNInAmanayo mahAn |
anyonyaM musalaiste tu nijaghnuH kAlachoditAH || 2||

janamejaya uvAcha||

kenAnushaptAste vIrAH kShayaM vRRiShNyandhakA yayuH |
bhojAshcha dvijavarya tvaM vistareNa vadasva me || 3||

vaishampAyana uvAcha||

vishvAmitraM cha kaNvaM cha nAradaM cha tapodhanam |
sAraNapramukhA vIrA dadRRishurdvArakAgatAn || 4||

te vai sAmbaM puraskRRitya bhUShayitvA striyaM yathA |
abruvannupasa~Ngamya daivadaNDanipIDitAH || 5||

iyaM strI putrakAmasya babhroramitatejasaH |
RRiShayaH sAdhu jAnIta kimiyaM janayiShyati || 6||

ityuktAste tadA rAjanvipralambhapradharShitAH |
pratyabruva.nstAnmunayo yattachChRRiNu narAdhipa || 7||

vRRiShNyandhakavinAshAya musalaM ghoramAyasam |
vAsudevasya dAyAdaH sAmbo.ayaM janayiShyati || 8||

yena yUyaM sudurvRRittA nRRisha.nsA jAtamanyavaH |
uchChettAraH kulaM kRRitsnamRRite rAmajanArdanau || 9||

samudraM yAsyati shrImA.nstyaktvA dehaM halAyudhaH |
jarA kRRiShNaM mahAtmAnaM shayAnaM bhuvi bhetsyati || 10||

ityabruvanta te rAjanpralabdhAstairdurAtmabhiH |
munayaH krodharaktAkShAH samIkShyAtha parasparam || 11||

tathoktvA munayaste tu tataH keshavamabhyayuH || 12||
athAbravIttadA vRRiShNI~nshrutvaivaM madhusUdanaH |
antaj~no matimA.nstasya bhavitavyaM tatheti tAn || 13||

evamuktvA hRRiShIkeshaH pravivesha punargRRihAn |
kRRitAntamanyathA naichChatkartuM sa jagataH prabhuH || 14||

shvobhUte.atha tataH sAmbo musalaM tadasUta vai |
vRRiShNyandhakavinAshAya ki~NkarapratimaM mahat || 15||

prasUtaM shApajaM ghoraM tachcha rAj~ne nyavedayan |
viShaNNarUpastadrAjA sUkShmaM chUrNamakArayat || 16||

prAkShipansAgare tachcha puruShA rAjashAsanAt |
aghoShaya.nshcha nagare vachanAdAhukasya cha || 17||

adya prabhRRiti sarveShu vRRiShNyandhakagRRiheShviha |
surAsavo na kartavyaH sarvairnagaravAsibhiH || 18||

yashcha no.aviditaM kuryAtpeyaM kashchinnaraH kvachit |
jIvansa shUlamArohetsvayaM kRRitvA sabAndhavaH || 19||

tato rAjabhayAtsarve niyamaM chakrire tadA |
narAH shAsanamAj~nAya tasya rAj~no mahAtmanaH || 20||

\hrule

\medskip
              utpAtadarshanam.h
                  3
\medskip

vaishampAyana uvAcha||

evaM prayatamAnAnAM vRRiShNInAmandhakaiH saha |
kAlo gRRihANi sarveShAM parichakrAma nityashaH || 1||

karAlo vikaTo muNDaH puruShaH kRRiShNapi~NgalaH |
gRRihANyavekShya vRRiShNInAM nAdRRishyata punaH kvachit || 2||

utpedire mahAvAtA dAruNAshchA dine dine |
vRRiShNyandhakavinAshAya bahavo romaharShaNAH || 3||

vivRRiddhamUShakA rathyA vibhinnamaNikAstathA |
chIchIkUchIti vAshyantyaH sArikA vRRiShNiveshmasu || 4||

nopashAmyati shabdashcha sa divArAtrameva hi || 4||

anukurvannulUkAnAM sArasA virutaM tathA |
ajAH shivAnAM cha rutamanvakurvata bhArata || 5||

pANDurA raktapAdAshcha vihagAH kAlachoditAH |
vRRiShNyandhakAnAM geheShu kapotA vyachara.nstadA || 6||

vyajAyanta kharA goShu karabhAshvatarIShu cha |
shunIShvapi biDAlAshcha mUShakA nakulIShu cha || 7||

nApatrapanta pApAni kurvanto vRRiShNayastadA |
prAdviShanbrAhmaNA.nshchApi pitR^IndevA.nstathaiva cha || 8||

gurU.nshchApyavamanyanta na tu rAmajanArdanau |
patnyaH patInvyuchcharanta patnIshcha patayastathA || 9||

vibhAvasuH prajvalito vAmaM viparivartate |
nIlalohitamA~njiShThA visRRijannarchiShaH pRRithak || 10||

udayAstamane nityaM puryAM tasyAM divAkaraH |
vyadRRishyatAsakRRitpumbhiH kabandhaiH parivAritaH || 11||

mahAnaseShu siddhe.anne sa.nskRRite.atIva bhArata |
AhAryamANe kRRimayo vyadRRishyanta narAdhipa || 12||

puNyAhe vAchyamAne cha japatsu cha mahAtmasu |
abhidhAvantaH shrUyante na chAdRRishyata kashchana || 13||

parasparaM cha nakShatraM hanyamAnaM punaH punaH |
grahairapashyansarve te nAtmanastu katha~nchana || 14||

nadantaM pA~nchajanyaM cha vRRiShNyandhakaniveshane |
samantAtpratyavAshyanta rAsabhA dAruNasvarAH || 15||

evaM pashyanhRRiShIkeshaH samprAptaM kAlaparyayam |
trayodashyAmamAvAsyAM tAM dRRiShTvA prAbravIdidam || 16||

chaturdashI pa~nchadashI kRRiteyaM rAhuNA punaH |
tadA cha bhArate yuddhe prAptA chAdya kShayAya naH || 17||

vimRRishanneva kAlaM taM parichintya janArdanaH |
mene prAptaM sa ShaTtri.nshaM varShaM vai keshisUdanaH || 18||

putrashokAbhisantaptA gAndhArI hatabAndhavA |
yadanuvyAjahArArtA tadidaM samupAgatam || 19||

idaM cha tadanuprAptamabravIdyadyudhiShThiraH |
purA vyUDheShvanIkeShu dRRiShTvotpAtAnsudAruNAn || 20||

ityuktvA vAsudevastu chikIrShansatyameva tat |
Aj~nApayAmAsa tadA tIrthayAtrAmari.ndama || 21||

aghoShayanta puruShAstatra keshavashAsanAt |
tIrthayAtrA samudre vaH kAryeti puruSharShabhAH || 22||

\hrule

\medskip
              vRRiShNyandhakAdivinAshaH
                  4
\medskip

vaishampAyana uvAcha||

kAlI strI pANDurairdantaiH pravishya hasatI nishi |
striyaH svapneShu muShNantI dvArakAM paridhAvati || 1||

ala~NkArAshcha ChatraM cha dhvajAshcha kavachAni cha |
hriyamANAnyadRRishyanta rakShobhiH subhayAnakaiH || 2||

tachchAgnidattaM kRRiShNasya vajranAbhamayasmayam |
divamAchakrame chakraM vRRiShNInAM pashyatAM tadA || 3||

yuktaM rathaM divyamAdityavarNaM  hayAharanpashyato dArukasya |
te sAgarasyopariShThAdavarta nmanojavAshchaturo vAjimukhyAH || 4||

tAlaH suparNashcha mahAdhvajau tau  supUjitau rAmajanArdanAbhyAm |
uchchairjahrurapsaraso divAnishaM  vAchashchochurgamyatAM tIrthayAtrA || 5||

tato jigamiShantaste vRRiShNyandhakamahArathAH |
sAntaHpurAstadA tIrthayAtrAmaichChannararShabhAH || 6||

tato bhojyaM cha bhakShyaM cha peyaM chAndhakavRRiShNayaH |
bahu nAnAvidhaM chakrurmadyaM mA.nsamanekashaH || 7||

tataH sIdhuShu saktAshcha niryayurnagarAdbahiH |
yAnairashvairgajaishchaiva shrImantastigmatejasaH || 8||

tataH prabhAse nyavasanyathoddeshaM yathAgRRiham |
prabhUtabhakShyapeyAste sadArA yAdavAstadA || 9||

niviShTA.nstAnnishamyAtha samudrAnte sa yogavit |
jagAmAmantrya tAnvIrAnuddhavo.arthavishAradaH || 10||

taM prasthitaM mahAtmAnamabhivAdya kRRitA~njalim |
jAnanvinAshaM vRRiShNInAM naichChadvArayituM hariH || 11||

tataH kAlaparItAste vRRiShNyandhakamahArathAH |
apashyannuddhavaM yAntaM tejasAvRRitya rodasI || 12||

brAhmaNArtheShu yatsiddhamannaM teShAM mahAtmanAm |
tadvAnarebhyaH pradaduH surAgandhasamanvitam || 13||

tatastUryashatAkIrNaM naTanartakasa~Nkulam |
prAvartata mahApAnaM prabhAse tigmatejasAm || 14||

kRRiShNasya saMnidhau rAmaH sahitaH kRRitavarmaNA |
apibadyuyudhAnashcha gado babhrustathaiva cha || 15||

tataH pariShado madhye yuyudhAno madotkaTaH |
abravItkRRitavarmANamavahasyAvamanya cha || 16||

kaH kShatriyo manyamAnaH suptAnhanyAnmRRitAniva |
na tanmRRiShyanti hArdikya yAdavA yattvayA kRRitam || 17||

ityukte yuyudhAnena pUjayAmAsa tadvachaH |
pradyumno rathinAM shreShTho hArdikyamavamanya cha || 18||

tataH paramasa~NkruddhaH kRRitavarmA tamabravIt |
nirdishanniva sAvaj~naM tadA savyena pANinA || 19||

bhUrishravAshChinnabAhuryuddhe prAyagatastvayA |
vadhena sunRRisha.nsena kathaM vIreNa pAtitaH || 20||

iti tasya vachaH shrutvA keshavaH paravIrahA |
tiryaksaroShayA dRRiShTyA vIkShAM chakre sa manyumAn || 21||

maNiH syamantakashchaiva yaH sa satrAjito.abhavat |
tAM kathAM smArayAmAsa sAtyakirmadhusUdanam || 22||

tachChrutvA keshavasyA~NkamagamadrudatI tadA |
satyabhAmA prakupitA kopayantI janArdanam || 23||

tata utthAya sakrodhaH sAtyakirvAkyamabravIt |
pa~nchAnAM draupadeyAnAM dhRRiShTadyumnashikhaNDinoH || 24||

eSha gachChAmi padavIM satyena cha tathA shape |
sauptike ye cha nihatAH suptAnena durAtmanA || 25||

droNaputrasahAyena pApena kRRitavarmaNA |
samAptamAyurasyAdya yashashchApi sumadhyame || 26||

itIdamuktvA khaDgena keshavasya samIpataH |
abhidrutya shiraH kruddhashchichCheda kRRitavarmaNaH || 27||

tathAnyAnapi nighnantaM yuyudhAnaM samantataH |
abhyadhAvaddhRRiShIkesho vinivArayiShustadA || 28||

ekIbhUtAstataH sarve kAlaparyAyachoditAH |
bhojAndhakA mahArAja shaineyaM paryavArayan || 29||

tAndRRiShTvA patatastUrNamabhikruddhA~njanArdanaH |
na chukrodha mahAtejA jAnankAlasya paryayam || 30||

te tu pAnamadAviShTAshchoditAshchaiva manyunA |
yuyudhAnamathAbhyaghnannuchChiShTairbhAjanaistadA || 31||

hanyamAne tu shaineye kruddho rukmiNinandanaH |
tadantaramupAdhAvanmokShayiShya~nshineH sutam || 32||

sa bhojaiH saha sa.nyuktaH sAtyakishchAndhakaiH saha |
bahutvAnnihatau tatra ubhau kRRiShNasya pashyataH || 33||

hataM dRRiShTvA tu shaineyaM putraM cha yadunandanaH |
erakANAM tadA muShTiM kopAjjagrAha keshavaH || 34||

tadabhUnmusalaM ghoraM vajrakalpamayomayam |
jaghAna tena kRRiShNastAnye.asya pramukhato.abhavan || 35||

tato.andhakAshcha bhojAshcha shaineyA vRRiShNayastathA |
jaghnuranyonyamAkrande musalaiH kAlachoditAH || 36||

yasteShAmerakAM kashchijjagrAha ruShito nRRipa |
vajrabhUteva sA rAjannadRRishyata tadA vibho || 37||

tRRiNaM cha musalIbhUtamapi tatra vyadRRishyata |
brahmadaNDakRRitaM sarvamiti tadviddhi pArthiva || 38||

AvidhyAvidhya te rAjanprakShipanti sma yattRRiNam |
tadvajrabhUtaM musalaM vyadRRishyata tadA dRRiDham || 39||

avadhItpitaraM putraH pitA putraM cha bhArata |
mattAH paripatanti sma pothayantaH parasparam || 40||

pata~NgA iva chAgnau te nyapatankukurAndhakAH |
nAsItpalAyane buddhirvadhyamAnasya kasyachit || 41||

taM tu pashyanmahAbAhurjAnankAlasya paryayam |
musalaM samavaShTabhya tasthau sa madhusUdanaH || 42||

sAmbaM cha nihataM dRRiShTvA chArudeShNaM cha mAdhavaH |
pradyumnaM chAniruddhaM cha tatashchukrodha bhArata || 43||

gadaM vIkShya shayAnaM cha bhRRishaM kopasamanvitaH |
sa niHsheShaM tadA chakre shAr~NgachakragadAdharaH || 44||

taM nighnantaM mahAtejA babhruH parapura~njayaH |
dArukashchaiva dAshArhamUchaturyannibodha tat || 45||

bhagavansaMhRRitaM sarvaM tvayA bhUyiShThamachyuta |
rAmasya padamanvichCha tatra gachChAma yatra saH || 46||

\hrule

\medskip
              rAmakRRiShNAvatArasamAptiH
                  5
\medskip

vaishampAyana uvAcha||

tato yayurdArukaH keshavashcha  babhrushcha rAmasya padaM patantaH |
athApashyanrAmamanantavIryaM  vRRikShe sthitaM chintayAnaM vivikte || 1||

tataH samAsAdya mahAnubhAvaH  kRRiShNastadA dArukamanvashAsat |
gatvA kurU~nshIghramimaM mahAntaM  pArthAya sha.nsasva vadhaM yadUnAm || 2||

tato.arjunaH kShipramihopayAtu  shrutvA mRRitAnyAdavAnbrahmashApAt |
ityevamuktaH sa yayau rathena  kurU.nstadA dAruko naShTachetAH || 3||

tato gate dAruke keshavo.atha  dRRiShTvAntike babhrumuvAcha vAkyam |
striyo bhavAnrakShatu yAtu shIghraM  naitA hi.nsyurdasyavo vittalobhAt || 4||

sa prasthitaH keshavenAnushiShTo  madAturo j~nAtivadhArditashcha |
taM vai yAntaM saMnidhau keshavasya  tvarantamekaM sahasaiva babhrum || 5||

brahmAnushaptamavadhInmahadvai  kUTonmuktaM musalaM lubdhakasya || 5||

tato dRRiShTvA nihataM babhrumAha  kRRiShNo vAkyaM bhrAtaramagrajaM tu |
ihaiva tvaM mAM pratIkShasva rAma  yAvatstriyo j~nAtivashAH karomi || 6||

tataH purIM dvAravatIM pravishya  janArdanaH pitaraM prAha vAkyam |
striyo bhavAnrakShatu naH samagrA  dhana~njayasyAgamanaM pratIkShan || 7||

rAmo vanAnte pratipAlayanmA mAste.adyAhaM tena samAgamiShye || 7||

dRRiShTaM mayedaM nidhanaM yadUnAM  rAj~nAM cha pUrvaM kurupu~NgavAnAm |
nAhaM vinA yadubhiryAdavAnAM  purImimAM draShTumihAdya shaktaH || 8||

tapashchariShyAmi nibodha tanme  rAmeNa sArdhaM vanamabhyupetya |
itIdamuktvA shirasAsya pAdau  sa.nspRRishya kRRiShNastvarito jagAma || 9||

tato mahAnninadaH prAdurAsI tsastrIkumArasya purasya tasya |
athAbravItkeshavaH saMnivartya  shabdaM shrutvA yoShitAM kroshatInAm || 10||

purImimAmeShyati savyasAchI  sa vo duHkhAnmochayitA narAgryaH |
tato gatvA keshavastaM dadarsha  rAmaM vane sthitamekaM vivikte || 11||

athApashyadyogayuktasya tasya  nAgaM mukhAnniHsarantaM mahAntam |
shvetaM yayau sa tataH prekShyamANo  mahArNavo yena mahAnubhAvaH || 12||

sahasrashIrShaH parvatAbhogavarShmA  raktAnanaH svAM tanuM tAM vimuchya |
samyakcha taM sAgaraH pratyagRRihNA nnAgA divyAH saritashchaiva puNyAH || 13||

karkoTako vAsukistakShakashcha  pRRithushravA varuNaH ku~njarashcha |
mishrI sha~NkhaH kumudaH puNDarIka stathA nAgo dhRRitarAShTro mahAtmA || 14||

hrAdaH krAthaH shitikaNTho.agratejA stathA nAgau chakramandAtiShaNDau |
nAgashreShTho durmukhashchAmbarIShaH  svayaM rAjA varuNashchApi rAjan || 15||

pratyudgamya svAgatenAbhyanandaM ste.apUjaya.nshchArghyapAdyakriyAbhiH || 15||

tato gate bhrAtari vAsudevo  jAnansarvA gatayo divyadRRiShTiH |
vane shUnye vichara.nshchintayAno  bhUmau tataH sa.nviveshAgryatejAH || 16||

sarvaM hi tena prAktadA vittamAsI dgAndhAryA yadvAkyamuktaH sa pUrvam |
durvAsasA pAyasochChiShTalipte  yachchApyuktaM tachcha sasmAra kRRiShNaH || 17||

sa chintayAno.andhakavRRiShNinAshaM  kurukShayaM chaiva mahAnubhAvaH |
mene tataH sa~NkramaNasya kAlaM  tatashchakArendriyasaMnirodham || 18||

sa saMniruddhendriyavA~NmanAstu  shishye mahAyogamupetya kRRiShNaH |
jarAtha taM deshamupAjagAma  lubdhastadAnIM mRRigalipsurugraH || 19||

sa keshavaM yogayuktaM shayAnaM  mRRigAsha~NkI lubdhakaH sAyakena |
jarAvidhyatpAdatale tvarAvAM staM chAbhitastajjighRRikShurjagAma || 20||

athApashyatpuruShaM yogayuktaM  pItAmbaraM lubdhako.anekabAhum || 20||

matvAtmAnamaparAddhaM sa tasya  jagrAha pAdau shirasA chArtarUpaH |
AshvAsayattaM mahAtmA tadAnIM  gachChannUrdhvaM rodasI vyApya lakShmyA || 21||

divaM prAptaM vAsavo.athAshvinau cha  rudrAdityA vasavashchAtha vishve |
pratyudyayurmunayashchApi siddhA  gandharvamukhyAshcha sahApsarobhiH || 22||

tato rAjanbhagavAnugratejA  nArAyaNaH prabhavashchAvyayashcha |
yogAchAryo rodasI vyApya lakShmyA  sthAnaM prApa svaM mahAtmAprameyam || 23||

tato devairRRiShibhishchApi kRRiShNaH  samAgatashchAraNaishchaiva rAjan |
gandharvAgryairapsarobhirvarAbhiH  siddhaiH sAdhyaishchAnataiH pUjyamAnaH || 24||

te vai devAH pratyanandanta rAja nmunishreShThA vAgbhirAnarchurIsham |
gandharvAshchApyupatasthuH stuvantaH  prItyA chainaM puruhUto.abhyanandat || 25||

\hrule

\medskip
              arjunAgamanam.h
                  6
\medskip

vaishampAyana uvAcha||

dAruko.api kurUngatvA dRRiShTvA pArthAnmahArathAn |
AchaShTa mausale vRRiShNInanyonyenopasaMhRRitAn || 1||

shrutvA vinaShTAnvArShNeyAnsabhojakukurAndhakAn |
pANDavAH shokasantaptA vitrastamanaso.abhavan || 2||

tato.arjunastAnAmantrya keshavasya priyaH sakhA |
prayayau mAtulaM draShTuM nedamastIti chAbravIt || 3||

sa vRRiShNinilayaM gatvA dArukeNa saha prabho |
dadarsha dvArakAM vIro mRRitanAthAmiva striyam || 4||

yAH sma tA lokanAthena nAthavatyaH purAbhavan |
tAstvanAthAstadA nAthaM pArthaM dRRiShTvA vichukrushuH || 5||

ShoDashastrIsahasrANi vAsudevaparigrahaH |
tAsAmAsInmahAnnAdo dRRiShTvaivArjunamAgatam || 6||

tAstu dRRiShTvaiva kauravyo bAShpeNa pihito.arjunaH |
hInAH kRRiShNena putraishcha nAshakatso.abhivIkShitum || 7||

tAM sa vRRiShNyandhakajalAM hayamInAM rathoDupAm |
vAditrarathaghoShaughAM veshmatIrthamahAgrahAm || 8||

ratnashaivalasa~NghATAM vajraprAkAramAlinIm |
rathyAsrotojalAvartAM chatvarastimitahradAm || 9||

rAmakRRiShNamahAgrAhAM dvArakAsaritaM tadA |
kAlapAshagrahAM ghorAM nadIM vaitaraNImiva || 10||

tAM dadarshArjuno dhImAnvihInAM vRRiShNipu~NgavaiH |
gatashriyaM nirAnandAM padminIM shishire yathA || 11||

tAM dRRiShTvA dvArakAM pArthastAshcha kRRiShNasya yoShitaH |
sasvanaM bAShpamutsRRijya nipapAta mahItale || 12||

sAtrAjitI tataH satyA rukmiNI cha vishAM pate |
abhipatya praruruduH parivArya dhana~njayam || 13||

tatastAH kA~nchane pIThe samutthAyopaveshya cha |
abruvantyo mahAtmAnaM parivAryopatasthire || 14||

tataH sa.nstUya govindaM kathayitvA cha pANDavaH |
AshvAsya tAH striyashchApi mAtulaM draShTumabhyagAt || 15||

\hrule

\medskip
              vasudevavilApaH
                  7
\medskip

vaishampAyana uvAcha||

taM shayAnaM mahAtmAnaM vIramAnakadundubhim |
putrashokAbhisantaptaM dadarsha kurupu~NgavaH || 1||

tasyAshruparipUrNAkSho vyUDhorasko mahAbhujaH |
ArtasyArtataraH pArthaH pAdau jagrAha bhArata || 2||

samAli~NgyArjunaM vRRiddhaH sa bhujAbhyAM mahAbhujaH |
rudanputrAnsmaransarvAnvilalApa suvihvalaH || 3||

bhrAtR^InputrA.nshcha pautrA.nshcha dauhitrA.nshcha sakhInapi || 3||

vasudeva uvAcha||

yairjitA bhUmipAlAshcha daityAshcha shatasho.arjuna |
tAndRRiShTvA neha pashyAmi jIvAmyarjuna durmaraH || 4||

yau tAvarjuna shiShyau te priyau bahumatau sadA |
tayorapanayAtpArtha vRRiShNayo nidhanaM gatAH || 5||

yau tau vRRiShNipravIrANAM dvAvevAtirathau matau |
pradyumno yuyudhAnashcha kathayankatthase cha yau || 6||

nityaM tvaM kurushArdUla kRRiShNashcha mama putrakaH |
tAvubhau vRRiShNinAshasya mukhamAstAM dhana~njaya || 7||

na tu garhAmi shaineyaM hArdikyaM chAhamarjuna |
akrUraM raukmiNeyaM cha shApo hyevAtra kAraNam || 8||

keshinaM yastu ka.nsaM cha vikramya jagataH prabhuH |
videhAvakarotpArtha chaidyaM cha balagarvitam || 9||

naiShAdimekalavyaM cha chakre kAli~NgamAgadhAn |
gAndhArAnkAshirAjaM cha marubhUmau cha pArthivAn || 10||

prAchyA.nshcha dAkShiNAtyA.nshcha pArvatIyA.nstathA nRRipAn |
so.abhyupekShitavAnetamanayaM madhusUdanaH || 11||

tataH putrA.nshcha pautrA.nshcha bhrAtR^Inatha sakhInapi |
shayAnAnnihatAndRRiShTvA tato mAmabravIdidam || 12||

samprApto.adyAyamasyAntaH kulasya puruSharShabha |
AgamiShyati bIbhatsurimAM dvAravatIM purIm || 13||

AkhyeyaM tasya yadvRRittaM vRRiShNInAM vaishasaM mahat |
sa tu shrutvA mahAtejA yadUnAmanayaM prabho || 14||

AgantA kShiprameveha na me.atrAsti vichAraNA || 14||

yo.ahaM tamarjunaM viddhi yo.arjunaH so.ahameva tu |
yadbrUyAttattathA kAryamiti budhyasva mAdhava || 15||

sa strIShu prAptakAlaM vaH pANDavo bAlakeShu cha |
pratipatsyati bIbhatsurbhavatashchaurdhvadehikam || 16||

imAM cha nagarIM sadyaH pratiyAte dhana~njaye |
prAkArATTAlakopetAM samudraH plAvayiShyati || 17||

ahaM hi deshe kasmi.nshchitpuNye niyamamAsthitaH |
kAlaM kartA sadya eva rAmeNa saha dhImatA || 18||

evamuktvA hRRiShIkesho mAmachintyaparAkramaH |
hitvA mAM bAlakaiH sArdhaM dishaM kAmapyagAtprabhuH || 19||

so.ahaM tau cha mahAtmAnau chintayanbhrAtarau tava |
ghoraM j~nAtivadhaM chaiva na bhu~nje shokakarshitaH || 20||

na cha bhokShye na jIviShye diShTyA prApto.asi pANDava |
yaduktaM pArtha kRRiShNena tatsarvamakhilaM kuru || 21||

etatte pArtha rAjyaM cha striyo ratnAni chaiva ha |
iShTAnprANAnahaM hImA.nstyakShyAmi ripusUdana || 22||

\hrule

\medskip
              vasudevanidhanam.h . vajrAbhiShekaH 
                  8
\medskip

vaishampAyana uvAcha||

evamuktaH sa bIbhatsurmAtulena parantapaH |
durmanA dInamanasaM vasudevamuvAcha ha || 1||

nAhaM vRRiShNipravIreNa madhubhishchaiva mAtula |
vihInAM pRRithivIM draShTuM shaktashchiramiha prabho || 2||

rAjA cha bhImasenashcha sahadevashcha pANDavaH |
nakulo yAj~nasenI cha ShaDekamanaso vayam || 3||

rAj~naH sa~NkramaNe chApi kAlo.ayaM vartate dhruvam |
tamimaM viddhi samprAptaM kAlaM kAlavidAM vara || 4||

sarvathA vRRiShNidArA.nstu bAlavRRiddhA.nstathaiva cha |
nayiShye parigRRihyAhamindraprasthamari.ndama || 5||

ityuktvA dArukamidaM vAkyamAha dhana~njayaH |
amAtyAnvRRiShNivIrANAM draShTumichChAmi mAchiram || 6||

ityevamuktvA vachanaM sudharmAM yAdavIM sabhAm |
praviveshArjunaH shUraH shochamAno mahArathAn || 7||

tamAsanagataM tatra sarvAH prakRRitayastathA |
brAhmaNA naigamAshchaiva parivAryopatasthire || 8||

tAndInamanasaH sarvAnnibhRRitAngatachetasaH |
uvAchedaM vachaH pArthaH svayaM dInatarastadA || 9||

shakraprasthamahaM neShye vRRiShNyandhakajanaM svayam |
idaM tu nagaraM sarvaM samudraH plAvayiShyati || 10||

sajjIkuruta yAnAni ratnAni vividhAni cha |
vajro.ayaM bhavatAM rAjA shakraprasthe bhaviShyati || 11||

saptame divase chaiva ravau vimala udgate |
bahirvatsyAmahe sarve sajjIbhavata mAchiram || 12||

ityuktAstena te paurAH pArthenAkliShTakarmaNA |
sajjamAshu tatashchakruH svasiddhyarthaM samutsukAH || 13||

tAM rAtrimavasatpArthaH keshavasya niveshane |
mahatA shokamohena sahasAbhipariplutaH || 14||

shvobhUte.atha tataH shaurirvasudevaH pratApavAn |
yuktvAtmAnaM mahAtejA jagAma gatimuttamAm || 15||

tataH shabdo mahAnAsIdvasudevasya veshmani |
dAruNaH kroshatInAM cha rudatInAM cha yoShitAm || 16||

prakIrNamUrdhajAH sarvA vimuktAbharaNasrajaH |
urA.nsi pANibhirghnantyo vyalapankaruNaM striyaH || 17||

taM devakI cha bhadrA cha rohiNI madirA tathA |
anvAroDhuM vyavasitA bhartAraM yoShitAM varAH || 18||

tataH shauriM nRRiyuktena bahumAlyena bhArata |
yAnena mahatA pArtho bahirniShkrAmayattadA || 19||

tamanvayustatra tatra duHkhashokasamAhatAH |
dvArakAvAsinaH paurAH sarva eva nararShabha || 20||

tasyAshvamedhikaM ChatraM dIpyamAnAshcha pAvakAH |
purastAttasya yAnasya yAjakAshcha tato yayuH || 21||

anujagmushcha taM vIraM devyastA vai svala~NkRRitAH |
strIsahasraiH parivRRitA vadhUbhishcha sahasrashaH || 22||

yastu deshaH priyastasya jIvato.abhUnmahAtmanaH |
tatrainamupasa~Nkalpya pitRRimedhaM prachakrire || 23||

taM chitAgnigataM vIraM shUraputraM varA~NganAH |
tato.anvAruruhuH patnyashchatasraH patilokagAH || 24||

taM vai chatasRRibhiH strIbhiranvitaM pANDunandanaH |
adAhayachchandanaishcha gandhairuchchAvachairapi || 25||

tataH prAdurabhUchChabdaH samiddhasya vibhAvasoH |
sAmagAnAM cha nirghoSho narANAM rudatAmapi || 26||

tato vajrapradhAnAste vRRiShNivIrakumArakAH |
sarva evodakaM chakruH striyashchaiva mahAtmanaH || 27||

aluptadharmastaM dharmaM kArayitvA sa phalgunaH |
jagAma vRRiShNayo yatra vinaShTA bharatarShabha || 28||

sa tAndRRiShTvA nipatitAnkadane bhRRishaduHkhitaH |
babhUvAtIva kauravyaH prAptakAlaM chakAra cha || 29||

yathApradhAnatashchaiva chakre sarvAH kriyAstadA |
ye hatA brahmashApena musalairerakodbhavaiH || 30||

tataH sharIre rAmasya vAsudevasya chobhayoH |
anviShya dAhayAmAsa puruShairAptakAribhiH || 31||

sa teShAM vidhivatkRRitvA pretakAryANi pANDavaH |
saptame divase prAyAdrathamAruhya satvaraH || 32||

ashvayuktai rathaishchApi gokharoShTrayutairapi || 32||

striyastA vRRiShNivIrANAM rudatyaH shokakarshitAH |
anujagmurmahAtmAnaM pANDuputraM dhana~njayam || 33||

bhRRityAstvandhakavRRiShNInAM sAdino rathinashcha ye |
vIrahInaM vRRiddhabAlaM paurajAnapadAstathA || 34||

yayuste parivAryAtha kalatraM pArthashAsanAt || 34||

ku~njaraishcha gajArohA yayuH shailanibhaistathA |
sapAdarakShaiH sa.nyuktAH sottarAyudhikA yayuH || 35||

putrAshchAndhakavRRiShNInAM sarve pArthamanuvratAH |
brAhmaNAH kShatriyA vaishyAH shUdrAshchaiva mahAdhanAH || 36||

dasha ShaTcha sahasrANi vAsudevAvarodhanam |
puraskRRitya yayurvajraM pautraM kRRiShNasya dhImataH || 37||

bahUni cha sahasrANi prayutAnyarbudAni cha |
bhojavRRiShNyandhakastrINAM hatanAthAni niryayuH || 38||

tatsAgarasamaprakhyaM vRRiShNichakraM maharddhimat |
uvAha rathinAM shreShThaH pArthaH parapura~njayaH || 39||

niryAte tu jane tasminsAgaro makarAlayaH |
dvArakAM ratnasampUrNAM jalenAplAvayattadA || 40||

tadadbhutamabhiprekShya dvArakAvAsino janAH |
tUrNAttUrNataraM jagmuraho daivamiti bruvan || 41||

kAnaneShu cha ramyeShu parvateShu nadIShu cha |
nivasannAnayAmAsa vRRiShNidArAndhana~njayaH || 42||

sa pa~nchanadamAsAdya dhImAnatisamRRiddhimat |
deshe gopashudhAnyADhye nivAsamakarotprabhuH || 43||

tato lobhaH samabhavaddasyUnAM nihateshvarAH |
dRRiShTvA striyo nIyamAnAH pArthenaikena bhArata || 44||

tataste pApakarmANo lobhopahatachetasaH |
AbhIrA mantrayAmAsuH sametyAshubhadarshanAH || 45||

ayameko.arjuno yoddhA vRRiddhabAlaM hateshvaram |
nayatyasmAnatikramya yodhAshcheme hataujasaH || 46||

tato yaShTipraharaNA dasyavaste sahasrashaH |
abhyadhAvanta vRRiShNInAM taM janaM loptrahAriNaH || 47||

mahatA siMhanAdena drAvayantaH pRRithagjanam |
abhipeturdhanArthaM te kAlaparyAyachoditAH || 48||

tato nivRRittaH kaunteyaH sahasA sapadAnugaH |
uvAcha tAnmahAbAhurarjunaH prahasanniva || 49||

nivartadhvamadharmaj~nA yadi stha na mumUrShavaH |
nedAnIM sharanirbhinnAH shochadhvaM nihatA mayA || 50||

tathoktAstena vIreNa kadarthIkRRitya tadvachaH |
abhipeturjanaM mUDhA vAryamANAH punaH punaH || 51||

tato.arjuno dhanurdivyaM gANDIvamajaraM mahat |
AropayitumArebhe yatnAdiva katha~nchana || 52||

chakAra sajyaM kRRichChreNa sambhrame tumule sati |
chintayAmAsa chAstrANi na cha sasmAra tAnyapi || 53||

vaikRRityaM tanmahaddRRiShTvA bhujavIrye tathA yudhi |
divyAnAM cha mahAstrANAM vinAshAdvrIDito.abhavat || 54||

vRRiShNiyodhAshcha te sarve gajAshvarathayAyinaH |
na shekurAvartayituM hriyamANaM cha taM janam || 55||

kalatrasya bahutvAttu sampatatsu tatastataH |
prayatnamakarotpArtho janasya parirakShaNe || 56||

miShatAM sarvayodhAnAM tatastAH pramadottamAH |
samantato.avakRRiShyanta kAmAchchAnyAH pravavrajuH || 57||

tato gANDIvanirmuktaiH sharaiH pArtho dhana~njayaH |
jaghAna dasyUnsodvego vRRiShNibhRRityaiH saha prabhuH || 58||

kShaNena tasya te rAjankShayaM jagmurajihmagAH |
akShayA hi purA bhUtvA kShINAH kShatajabhojanAH || 59||

sa sharakShayamAsAdya duHkhashokasamAhataH |
dhanuShkoTyA tadA dasyUnavadhItpAkashAsaniH || 60||

prekShatastveva pArthasya vRRiShNyandhakavarastriyaH |
jagmurAdAya te mlechChAH samantAjjanamejaya || 61||

dhana~njayastu daivaM tanmanasAchintayatprabhuH |
duHkhashokasamAviShTo niHshvAsaparamo.abhavat || 62||

astrANAM cha praNAshena bAhuvIryasya sa~NkShayAt |
dhanuShashchAvidheyatvAchCharANAM sa~NkShayeNa cha || 63||

babhUva vimanAH pArtho daivamityanuchintayan |
nyavartata tato rAjannedamastIti chAbravIt || 64||

tataH sa sheShamAdAya kalatrasya mahAmatiH |
hRRitabhUyiShTharatnasya kurukShetramavAtarat || 65||

evaM kalatramAnIya vRRiShNInAM hRRitasheShitam |
nyaveshayata kauravyastatra tatra dhana~njayaH || 66||

hArdikyatanayaM pArtho nagaraM mArtikAvatam |
bhojarAjakalatraM cha hRRitasheShaM narottamaH || 67||

tato vRRiddhA.nshcha bAlA.nshcha striyashchAdAya pANDavaH |
vIrairvihInAnsarvA.nstA~nshakraprasthe nyaveshayat || 68||

yauyudhAniM sarasvatyAM putraM sAtyakinaH priyam |
nyaveshayata dharmAtmA vRRiddhabAlapuraskRRitam || 69||

indraprasthe dadau rAjyaM vajrAya paravIrahA |
vajreNAkrUradArAstu vAryamANAH pravavrajuH || 70||

rukmiNI tvatha gAndhArI shaibyA haimavatItyapi |
devI jAmbavatI chaiva vivishurjAtavedasam || 71||

satyabhAmA tathaivAnyA devyaH kRRiShNasya saMmatAH |
vanaM pravivishU rAja.nstApasye kRRitanishchayAH || 72||

dvArakAvAsino ye tu puruShAH pArthamanvayuH |
yathArhaM sa.nvibhajyainAnvajre paryadadajjayaH || 73||

sa tatkRRitvA prAptakAlaM bAShpeNApihito.arjunaH |
kRRiShNadvaipAyanaM rAjandadarshAsInamAshrame || 74||

\hrule

\medskip
              vyAsArjunasamAgamaH
                  9
\medskip

vaishampAyana uvAcha||

pravishannarjuno rAjannAshramaM satyavAdinaH |
dadarshAsInamekAnte muniM satyavatIsutam || 1||

sa tamAsAdya dharmaj~namupatasthe mahAvratam |
arjuno.asmIti nAmAsmai nivedyAbhyavadattataH || 2||

svAgataM te.astviti prAha muniH satyavatIsutaH |
AsyatAmiti chovAcha prasannAtmA mahAmuniH || 3||

tamapratItamanasaM niHshvasantaM punaH punaH |
nirviNNamanasaM dRRiShTvA pArthaM vyAso.abravIdidam || 4||

avIrajo.abhighAtaste brAhmaNo vA hatastvayA |
yuddhe parAjito vAsi gatashrIriva lakShyase || 5||

na tvA pratyabhijAnAmi kimidaM bharatarShabha |
shrotavyaM chenmayA pArtha kShipramAkhyAtumarhasi || 6||

arjuna uvAcha||

yaH sa medhavapuH shrImAnbRRihatpa~NkajalochanaH |
sa kRRiShNaH saha rAmeNa tyaktvA dehaM divaM gataH || 7||

mausale vRRiShNivIrANAM vinAsho brahmashApajaH |
babhUva vIrAntakaraH prabhAse romaharShaNaH || 8||

ye te shUrA mahAtmAnaH siMhadarpA mahAbalAH |
bhojavRRiShNyandhakA brahmannanyonyaM tairhataM yudhi || 9||

gadAparighashaktInAM sahAH parighabAhavaH |
ta erakAbhirnihatAH pashya kAlasya paryayam || 10||

hataM pa~nchashataM teShAM sahasraM bAhushAlinAm |
nidhanaM samanuprAptaM samAsAdyetaretaram || 11||

punaH punarna mRRishyAmi vinAshamamitaujasAm |
chintayAno yadUnAM cha kRRiShNasya cha yashasvinaH || 12||

shoShaNaM sAgarasyeva parvatasyeva chAlanam |
nabhasaH patanaM chaiva shaityamagnestathaiva cha || 13||

ashraddheyamahaM manye vinAshaM shAr~NgadhanvanaH |
na cheha sthAtumichChAmi loke kRRiShNavinAkRRitaH || 14||

itaH kaShTataraM chAnyachChRRiNu tadvai tapodhana |
mano me dIryate yena chintayAnasya vai muhuH || 15||

pashyato vRRiShNidArAshcha mama brahmansahasrashaH |
AbhIrairanusRRityAjau hRRitAH pa~nchanadAlayaiH || 16||

dhanurAdAya tatrAhaM nAshakaM tasya pUraNe |
yathA purA cha me vIryaM bhujayorna tathAbhavat || 17||

astrANi me pranaShTAni vividhAni mahAmune |
sharAshcha kShayamApannAH kShaNenaiva samantataH || 18||

puruShashchAprameyAtmA sha~NkhachakragadAdharaH |
chaturbhujaH pItavAsA shyAmaH padmAyatekShaNaH || 19||

yaH sa yAti purastAnme rathasya sumahAdyutiH |
pradahanripusainyAni na pashyAmyahamadya tam || 20||

yena pUrvaM pradagdhAni shatrusainyAni tejasA |
sharairgANDIvanirmuktairahaM pashchAdvyanAshayam || 21||

tamapashyanviShIdAmi ghUrNAmIva cha sattama |
parinirviNNachetAshcha shAntiM nopalabhe.api cha || 22||

vinA janArdanaM vIraM nAhaM jIvitumutsahe |
shrutvaiva hi gataM viShNuM mamApi mumuhurdishaH || 23||

pranaShTaj~nAtivIryasya shUnyasya paridhAvataH |
upadeShTuM mama shreyo bhavAnarhati sattama || 24||

vyAsa uvAcha||

brahmashApavinirdagdhA vRRiShNyandhakamahArathAH |
vinaShTAH kurushArdUla na tA~nshochitumarhasi || 25||

bhavitavyaM tathA taddhi diShTametanmahAtmanAm |
upekShitaM cha kRRiShNena shaktenApi vyapohitum || 26||

trailokyamapi kRRiShNo hi kRRitsnaM sthAvaraja~Ngamam |
prasahedanyathA kartuM kimu shApaM manIShiNAm || 27||

rathasya purato yAti yaH sa chakragadAdharaH |
tava snehAtpurANarShirvAsudevashchaturbhujaH || 28||

kRRitvA bhArAvataraNaM pRRithivyAH pRRithulochanaH |
mokShayitvA jagatsarvaM gataH svasthAnamuttamam || 29||

tvayA tviha mahatkarma devAnAM puruSharShabha |
kRRitaM bhImasahAyena yamAbhyAM cha mahAbhuja || 30||

kRRitakRRityA.nshcha vo manye sa.nsiddhAnkurupu~Ngava |
gamanaM prAptakAlaM cha taddhi shreyo mataM mama || 31||

balaM buddhishcha tejashcha pratipattishcha bhArata |
bhavanti bhavakAleShu vipadyante viparyaye || 32||

kAlamUlamidaM sarvaM jagadbIjaM dhana~njaya |
kAla eva samAdatte punareva yadRRichChayA || 33||

sa eva balavAnbhUtvA punarbhavati durbalaH |
sa eveshashcha bhUtveha parairAj~nApyate punaH || 34||

kRRitakRRityAni chAstrANi gatAnyadya yathAgatam |
punareShyanti te hastaM yadA kAlo bhaviShyati || 35||

kAlo gantuM gatiM mukhyAM bhavatAmapi bhArata |
etachChreyo hi vo manye paramaM bharatarShabha || 36||

etadvachanamAj~nAya vyAsasyAmitatejasaH |
anuj~nAto yayau pArtho nagaraM nAgasAhvayam || 37||

pravishya cha purIM vIraH samAsAdya yudhiShThiram |
AchaShTa tadyathAvRRittaM vRRiShNyandhakajanaM prati || 38||

\medskip
##

\hrule

Mahabharata Critical Edition Only for Personal Studies
Encoding: ISCII
Electronic text (C) Bhandarkar Oriental Research Institute,
Pune, India, 1999

http://bombay.indology.info/mahabharata/statement.html
for further details

